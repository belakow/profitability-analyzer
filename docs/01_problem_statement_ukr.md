# 1. Визначення проблеми

## 1.1. Опис ситуації

Компанія ПП "Транс-Атлас" виконує регулярні вантажні перевезення по Україні та Європі (розглядати будемо переважно рейси закордон). За формальними ознаками більшість рейсів виглядають прибутковими - маржа з клієнтом складає 10-15%, однак фактична фінансова звітність показує нульовий прибуток або навіть збитки по окремих напрямках.

## 1.2. Проблема

Відсутність прозорого інструменту для обліку **прихованих витрат**, таких як:
- Холості пробіги (особливо у зворотному напрямку)
- Очікування/простої на кордонах або при завантаженні
- Оплата доріг/мостів/тунелів
- Амортизаційні витрати
- Постійні витрати пов'язані з утриманням офісу, податкоми і т.д.

## 1.3. Припущення

Існує системна помилка: при калькуляції рейсу враховуються лише основні прямі витрати (пальне, зарплата водія), але ігноруються **непрямі або умовно-змінні витрати**, які насправді суттєво впливають на маржу.

## 1.4. Ціль проєкту

Розробити **прототип “Модуля калькуляції рейсу”**, який:
- Враховує всі значущі витрати
- Дає точну картину рентабельності кожного рейсу
- Попереджає логіста або менеджера у разі збитковості
- Працює на етапі **планування**, а не постфактум

## 1.5. Очікуваний результат

- Прозора модель "дохід – витрати – маржа"
- Скорочення збиткових рейсів
- Краще планування маршрутів і навантаження водіїв
